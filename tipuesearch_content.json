{"pages":[{"text":"Λήψεις Κάντε λήψη : Αφού ολοκληρωθεί η λήψη του αρχείου bussinespi-15.04-1.img.zip κάντε εξαγωγή του περιεχωμένου. Έπειτα για την εγκατάσταση του σε BananaPi διαβάστε τις οδηγίες εδώ : https://github.com/ellak-monades-aristeias/BusinessPi/wiki/System-Setup Σημείωση: Αφού κάνετε εξαγωγή το αρχείο επιβεβαιώστε την ακεραιότητα του με sha256sum και sha1sum και επιβεβαιώστε ότι συμπίπτουν με τους παρακάτω αριθμούς user@ubuntu:~$ sha256sum bussinespi-1504-1.img b838202bd25d7ead4f567450ae6e9787e5d5b9c678a18273b7b0d3239dc84371 bussinespi-1504-1.img και user@ubuntu:~$ sha1sum bussinespi-1504-1.img c45a6e868c8db2d7dccc0ddba95573ff76195155 bussinespi-1504-1.img","tags":"pages","loc":"http://businesspi.github.io/pages/downloads.html","title":"Downloads"},{"text":"Τεκμηρίωση Η ανάπτυξη του έργου συνοδεύεται και απο εκτενή τεκμηρίωση με άρθρα, οδηγούς χρήσης και τεχνικές προδιαγραφές τα οποία μπορείτε να διαβάσετε στο Wiki του BusinessPi στην διεύθηνση : https://github.com/ellak-monades-aristeias/BusinessPi/wiki Αναφορά προβλήματος Για αναφορά προβλήματος σχετικό με οποιοδήποτε τμήμα του έργου BusinessPi (Λειτουργικό σύστημα, Λογισμικά, Ιστοσελίδα, Wiki) παρακαλώ επισκεφθείτε την σελίδα: https://github.com/ellak-monades-aristeias/BusinessPi/issues κάντε κλίκ στο New Issue και συμπληρώστε το αίτημά σας όπως φαίνεται στην εικόνα παρακάτω απαντώντας κάποιες βασικές ερωτήσεις και δίνοντας αναλυτικές πληροφορίες για να μπορεί να αναπαραχθεί το πρόβλημα που αντιμετωπίζετε ώστε να γίνει προσπάθεια επίλυσής του. Επικοινωνία - Συζήτηση Για συζήτηση, η για να θέσετε ένα ερώτημα παρακαλώ επισκεφθείτε την σελίδα: https://github.com/ellak-monades-aristeias/BusinessPi/issues κάντε κλίκ στο New Issue και γράψτε το αίτημα η την ερώτησή σας.","tags":"pages","loc":"http://businesspi.github.io/pages/feedback.html","title":"Feedback"},{"text":"HUMANWINE [Public domain] via Wikimedia Commons Στο προϊγούμενο άρθρο κάναμε μια εισαγωγή στο τι είναι το BusinessPi και είδαμε τεχνικές λεπτομέριες σχετικά με το Hardware του. Μπορείτε να τα διαβάσετε στις παρακάτω αναρτήσεις: Τι είναι το BusinessPi Hardware δοκιμών Λειτουργικό Σύστημα, Υπηρεσίες παρασκηνίου και Λογισμικό Διαθέσιμη η έκδοση 15.04-1 του BussinessPi για λήψη Εγκατάσταση Λειτουργικού Για να κάνετε εγκατάσταση του λειτουργικού συστήματος θα χρειαστείτε : Λήψη Λειτουργικού συστήματος (Βλέπε Downloads ) SD Card class 10 (ελάχιστος απαιτούμενος χώρος 2GB) * SD Card Reader στον υπολογιστή σας Αφού κάνετε λήψη του λειτουργικού συστήματος, κάντε εξαγωγή το αρχείο και επιβεβαιώστε την ακεραιότητα του (βλέπε Οδηγίες λήψης ). Έπειτα συνδέστε την SD κάρτα στον υπολογιστή σας και ανάλογα με το λειτουργικό σύστημα του υπολογιστή σας εκτελέστε μια από τις παρακάτω διαδικασίες: Linux Εντοπίστε το όνομα της SD κάρτας στον υπολογιστή σας με την εντολή lsblk ή την dmesg (π.χ. μπορεί να το δείτε προσαρτημένο με το όνομα /dev/mmcblk0 ) και κάντε αποπροσάρτηση με την εντολή umount π.χ. sudo umount /dev/<όμομα συσκευής> Κάντε εγγραφή του image του λειτουργικού στην SD κάρτα με το λογισμικό dd : sudo dd if=bananian-1504.img of=/dev/<όνομα συσκευής> bs=1M && sync Windows Οι χρήστες Windows μπορούν να χρησιμοποιήσουν το Win32 Disk Imager. Για λήψη του λογισμικού επισκεφθείτε την ιστοσελίδα : http://sourceforge.net/projects/win32diskimager/ MacOS X Εντοπίστε το όνομα της SD κάρτας στον υπολογιστή σας με την εντολή 'diskutil list' και κάντε αποπροσάρτηση με την εντολή 'diskutil unmountDisk' όλη την συσκευή π.χ (έστω η συσκευή είναι disk9). diskutil unmountDisk disk9 Κάντε εγγραφή του image του λειτουργικού στην SD κάρτα με το λογισμικό dd : sudo dd if=bananian-1504.img of=/dev/disk9 bs=1M && diskutil eject disk9 Πηγή Οδηγού Σύνδεση και πρώτη εκκίνηση Αφού έχετε ολοκληρώσει την εγγραφή του λειτουργικού συστήματος στην SD κάρτα, τώρα: Συνδέστε την Κάρτα SD στο Pi board Συνδέστε το καλώδιο δικτύου στο Pi board και την άλλη άκρη σε μια θύρα του router σας Συνδέστε την παροχή ρεύματος στο Pi Board σας (MicroUSB 28/24 AWG καλώδιο 2Αmp/5V DC) Το σύστημα θα εκκινήσει άμεσα και θα δείτε τα χαρακτηριστικά led να αναβοσβήνουν. Εύρεση IP του Pi board Το Pi Board είναι ρυθμισμένο να λαμβάνει αυτόματα μια IP που θα έχει αναθέσει ο DHCP Server του router σας. Ενδεικτικά για να εντοπίσετε την IP του board σας μπορείτε να συνδεθείτε στο router σας μέσω του browser του υπολογιστή σας (διαβάστε το manual του μοντέλου του router σας) γράφοντας στην διεύθυνση του browser σας την IP του router σας (θα έχει την μορφή 192.168.1.0). Αφού συνδεθείτε, βρείτε την DHCP list που θα περιλαμβάνει όλα τα IP που έχουν ανατεθεί απο το router. Εναλλακτικά μπορείτε σε περιβάλλον Linux να χρησιμοποιήσετε το λογισμικό Arp-Scan : sudo arp-scan -l -v το αποτέλεσμα της εντολής θα επιστρέψει κάτι που μοιάζει με το παρακάτω Interface : wlan0 , datalink type : EN10MB ( Ethernet ) Using 10.3 . 2.0 : 255.255 . 255.0 for localnet Starting arp - scan 1.8 . 1 with 256 hosts ( http :// www . nta - monitor . com /tools/arp-scan/ ) 10.3 . 2.8 ec : 1 a : 59 : 87 : 60 : b8 ( Unknown ) 10.3 . 2.40 10 : 60 : 4 b : 4 e : 09 : 73 ( Unknown ) --- Pass 1 complete 10.3 . 2.88 02 : 4 f : 0 b : 42 : 97 : 35 ( Unknown ) --- Pass 2 complete Σύνδεση με SSH στο Pi Board Για την σύνδεση με το Pi Board θα χρειαστείτε τερματικό περιβάλλον ικανό να εκτελεί SSH συνδέσεις. (Επισκεφθείτε την επίσημη ιστοσελίδα η την κοινότητα που αντιστοιχεί στο λειτουργικό του υπολογιστή σας για περισσότερες πληροφορίες) Μια από τις IP που αναφέρονται είτε στην λίστα DHCP του router σας είτε στη επιστροφή της εντολής arp-scan είναι του η IP του Pi board σας οπότε μπορείτε να δοκιμάσετε να συνδεθείτε με SSH σε μια απο αυτές. Το όνομα χρήστη είναι root και το password είναι businesspi (το οποίο θα πρέπει να το αλλάξετε για λόγους ασφαλείας) Αν απορριφθεί η σύνδεση συνεχίζετε με την επόμενη IP. Παράδειγμα: salih @ debian : ~ $ ssh root @10.3.2.40 ssh : connect to host 10.3.2.40 port 22 : Connection refused salih @ debian : ~ $ ssh root @10.3.2.88 The authenticity of host ' 10.3.2.88 ( 10.3.2.88 ) ' can ' t be established . RSA key fingerprint is SHA256 : epMOnf1ENl7M6FaSd1Qkvsu9bvx6k2v20mSnYX8E . Are you sure you want to continue connecting ( yes / no ) ? yes ( εδώ πληκτρολογείτε yes και πατάτε enter ) Warning : Permanently added ' 10.3.2.88 ' ( RSA ) to the list of known hosts . root @10.3.2.88 ' s password : Linux bananapi 3.4.104 - bananian # 1 SMP PREEMPT Mon Apr 6 18 : 25 : 40 UTC 2015 armv7l ------------------------------------------------------------------------ Welcome to Bananian Linux ! For news and updates check : https : //www.bananian.org Any questions ? Read the FAQ first : https : //www.bananian.org/faq Run ' bananian - config ' to set up Bananian Linux Run ' bananian - update ' to check for distribution updates ------------------------------------------------------------------------ root @ vtiger ~ # Εφόσον δείτε την επιστροφή root@bananapi ~ # είστε πλέον συνδεδεμένοι στο λειτουργικό σύστημα του Pi board σας, όπου μπορείτε να εκτελείτε όλες τις διαθέσιμες εργασίες που παρέχει ένα Debian GNU/Linux λειτουργικό σύστημα. Ρυθμίσεις SSH Eίναι συμαντικό να αλλάξετε το port στο οποίο συνδέεστε μέσω ssh, να δημιουργήσετε εκ νέου κλειδιά κρυπτογραφημένης σύνδεσης και να εγκαταστίσετε κάποιον διαχειριστή firewall: Για την ρύθμιση του SSH port: root@vtiger ~ # nano /etc/ssh/sshd_config και αλάξτε στην γραμμή Port 22 την 22 σε διαφορετική. Έπειτα κάντε επανεκκίνηση την υπηρεσία SSH: root@vtiger ~ # invoke-rc.d ssh restart Έτσι την επόμενη φορά που θα συνδεθείτε χρησιμοποιήστε το νέο port με την παράμετρο -p <νέα τιμή> Για την δημιουργία κλειδιών επαναρυθμίστε: root@vtiger ~ # rm -v /etc/ssh/ssh_host_* root@vtiger ~ # dpkg-reconfigure openssh-server Creating SSH2 RSA key; this may take some time ... [ ok ] Restarting OpenBSD Secure Shell server: sshd. Αφού δημιουργηθούν νέα κλειδιά, αποσυσνδεθείτε απο το board και αφαιρέστε απο τον υπολογιστή σας τα παλιά κλειδιά διότι σε διαφορετική περίπτωση όταν θα προσπαθήσετε να συνδεθείτε θα δείτε το παρακάτω μήνυμα με το οποίο αποτυγχάνεται η πιστοποίηση κλειδιών κρυπτογράφησης.: @@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@ @ WARNING: REMOTE HOST IDENTIFICATION HAS CHANGED! @ @@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@@ IT IS POSSIBLE THAT SOMEONE IS DOING SOMETHING NASTY! Someone could be eavesdropping on you right now (man-in-the-middle attack)! It is also possible that a host key has just been changed. The fingerprint for the RSA key sent by the remote host is SHA256:jhagsdsjdasd47163817897098029ysdsd/g. Please contact your system administrator. Add correct host key in /home/salih/.ssh/known_hosts to get rid of this message. Offending RSA key in /home/salih/.ssh/known_hosts:9 remove with: ssh-keygen -f \"/home/salih/.ssh/known_hosts\" -R [10.3.2.88] RSA host key for [10.3.2.88] has changed and you have requested strict checking. Host key verification failed. Η αφαίρεση μπορεί να γίνει με δυο τρόπους: ssh-keygen -R <ip-to-board> ή εναλλακτικά δείτε στο μήνυμα την γραμμή Οffending RSA key in /home/salih/.ssh/known_hosts:9 ανοίξτε το αρχείο known_hosts και αφαιρέστε την αντίστοιχη εγγραφή με τον παρακάτω τρόπο: vi +9 .ssh/known_hosts Πατήστε dd για να διαγράψετε την γραμμή. Αποθηκεύστε και κλείστε με :wq Τέλος σας συνιστούμε να εγκαταστισετε και να ρυθμίστε κάποιον διαχειριστή των iptables (π.χ. shorewall, ufw κλπ) που σας βολεύει και να το ρυθμίσετε να δέχετε την νέα τιμή του Port για SSH που βάλατε παραπάνω. Περισσότερα για σχετικά με τις ρυθμίσεις SSH και Firewall/iptables δείτε στους επίσημους οδηγούς του Debian: https://wiki.debian.org/SSH#Securing https://wiki.debian.org/DebianFirewall https://wiki.debian.org/iptables Πρώτη ρύθμιση Για την χρήση του λογισμικού Vtiger που έρχεται προεγκατεστιμένο στο BusinessPi θα πρέπει να ρυθμίσετε τον υπολογιστή σας να αναγνωρίζει το domain του BusinessPi αλλά και να θέσετε μια στατική IP στο BusinessPi Ρύθμιση του BusinessPi Οι ρυθμίσεις που θα πρέπει να κάνετε είναι οι εξής: Ρυθμίσεις λειτουργικού συστήματος Συνδεθείτε στο BusinessPi χρησιμοποιώντας την IP του BusinessPi. ssh root@<IP-Τοu-BusinessPi> Ο κωδικός του root είναι : businesspi (τον οποίο τον αλλάζετε αμέσως μετά). Έπειτα εκτελέστε της εντολή bananian-config και απαντήστε στις ερωτήσεις όπως παρακάτω: Αλλαγή root password : Υ (αλλάξτε τον κωδικό) Τime zone : Ν Character set : N Hostname : N Video acceleration : N (Απαντήστε θετικά ΜΟΝΟ αν σκοπεύετε να συνδέσετε οθόνη στο BananaPi σας ) USB OTG status : N Size of the root file system : Y - (Για να επεκταθεί το σύστημα αρχείων στο μέγεθος της κάρτας SD) Η ρύθμιση έχει ολοκληρωθεί. Ρύθμιση βάσης δεδομένων Για την πρώτη ρύθμιση της βάσης δεδομένων MySQL μπορείτε να εκτελέσετε τον οδηγό: mysql_secure_installation o κωδικός σύνδεσης για τον root της βάσης δεδομένων είναι businesspi . Απαντήστε με Υ σε όλες τις ερωτήσεις. Μια καλή πρακτική είναι να δημιουργίσετε εναν νέο χρήστη της MySQL με σκοπό να τον χρησιμοποιείσετε ως χρήστη της βάσης δεδομένων για τις ρυθμίσεις του Vtiger που θα δούμε παρακάτω. Σε περίπτωση που θέλετε να δημιουργήστε χρήστη/βάση απο πριν μπορείτε να χρησιμοποιείσετε έναν εύχρηστο διαχείριση της MySQL (π.χ. μπορείτε να εγκαταστίστε phpMyAdmin ή mysql-workbench ). Σχετικά με αυτά μπορείτε να διαβάσετε στους επίσημους οδηγούς τους: https://wiki.debian.org/MySql https://www.mysql.com/products/workbench/ https://www.phpmyadmin.net/ Ρύθμιση Στατικής IP για το BusinessPi Πριν όμως κάνουμε επανεκκίνηση το σύστημα θα πρέπει να ρυθμίσουμε μια στατική IP ώστε να μην χρειάζεται κάθε φορά να ψάχνουμε την IP του board μας επειδή ο DHCP λαμβάνει αυτόματα την IP απο το rooter μας. Θα χρειαστεί να επεξεργαστούμε το αρχείο /etc/network/interfaces root@vtiger ~ # nano /etc/network/interfaces # interfaces(5) file used by ifup(8) and ifdown(8) auto lo iface lo inet loopback auto eth0 # dhcp configuration # iface eth0 inet dhcp (<--- ΕΔΩ βάζουμε # στην αρχή) # static ip configuration ( Συμπληρώνουμε όπως παρακάτω) iface eth0 inet static address 192.168.10.200 netmask 255.255.255.0 network 192.168.10.0 broadcast 192.168.10.255 gateway 192.168.10.1 #οι dns-* επιλογές ρυθμίζονται απο το πακέτο resolvconf, εφόσον είναι εκγατεστημένα dns-nameservers 192.168.10.1 dns-search vtiger.businesspi.local Για τις τιμές που θα βάλετε στα αντίστοιχα πεδία θα πρέπει να δείτε ποιες είναι οι σωστές από τις ρυθμίσεις του router σας ή απο τον υπολογιστή σας (πληροφορίες δικτύου). Θα πρέπει να προσέξετε να μην βάλετε κάποια IP στην τιμή address που ήδη έχει ανατεθεί σε άλλη συσκευή στο δίκτυό σας για να μην προκληθεί διένεξη των διευθύνσεων. Αποθηκεύστε το αρχείο και κλείστε το. Μια τελευταία ρύθμιση είναι να προσθέσετε την στατική IP και στο /etc/hosts αρχείο. root@vtiger ~ # nano /etc/hosts 127.0.0.1 localhost 127.0.1.1 vtiger.businesspi.local vtiger 192.168.10.200 vtiger.businesspi.local vtiger # The following lines are desirable for IPv6 capable hosts ::1 localhost ip6-localhost ip6-loopback ff02::1 ip6-allnodes ff02::2 ip6-allrouters Αποθηκεύστε το αρχείο και κλείστε το. Έπειτα κάντε επανεκκίνηση του συστήματος : shutdown -r now Ρύθμιση αναγνώρισης του Domain του BusinessPi Ο υπολογιστής απο τον οποίο συνδέεστε στον BusinessPi σας θα πρέπει να ρυθμιστεί ώστε να αναγνωρίζει το domain του BusinessPi. Ανάλογα με το λειτουργικό σας σύστημα θα χρειαστεί να βρείτε και να ανοίξετε το αρχείο hosts και να βάλετε την IP που θέσατε για το Board σας και να γράψετε δίπλα το Domain vtiger.businesspi.local όπως κάνατε παραπάνω στο αρχείο /etc/hosts του board σας. Επαναλάβετε την ίδια διαδικασία σε όσους υπολογιστές στο εταιρικό σας δίκτυο διαθέτετε και επιθυμείτε να χρησιμοποιούν το Vtiger του BusinessPi. Πλέον μπορείτε να συνδέεστε και όπως παρακάτω (χωρίς χρήση IP): ssh root@vtiger.businesspi.local Ρύθμιση του Vtiger Σχετικά με το τι είναι το Vtiger, μιλήσαμε στο προηγούμενο άρθρο \" Λειτουργικό Σύστημα, Υπηρεσίες παρασκηνίου και Λογισμικό \". Η πρώτη ρύθμιση του Vtiger ξεκινάει με την πρώτη επίσκεψη στο domain http://vtiger.businesspi.local Αφού πατήσετε Install το Vtiger θα ελέγξει αν όλες οι προαπαιτούμενες ρυθμίσεις του συστήματος είναι έγκυρες. Εφόσον όλα είναι εντάξει πατήστε Next για να συμπληρώσετε τα στοιχεία του διαχειριστή Vtiger, τα στοιχεία εισόδου στην βάση δεδομένων MySQL και το νόμισμα. Εάν δεν έχετε δημιουργήσει βάση δεδομένων από πριν, τότε κάντε κλικ στο κουτάκι \"Create New Database\" και εισάγετε τα στοιχεία εισόδου διαχειριστή της βάσης (root). Εφόσον όλα τα στοιχεία που δώσατε είναι ορθά, η εγκατάσταση θα ξεκινήσει μόλις πατήσετε Next . Η εγκατάσταση και ρύθμιση της βάσης μπορεί να πάρει αρκετά λεπτά. Μόλις ολοκληρωθεί η παραπάνω διαδικασία, θα ερωτηθείτε ποιες δυνατότητες του Vtiger θέλετε να είναι εξαρχής ενεργοποιημένες. Επιλέξτε αυτά που σας ενδιαφέρουν ή αρμόζουν στην ιδιότητα της επιχείρησης σας και πατήστε Next . Η ρύθμιση των επιπλέον διαθέσιμων δυνατοτήτων μπορεί να γίνει και μετά την εγκατάσταση, στις ρυθμίσεις του CRM. Μόλις ολοκληρωθεί η ενεργοποίηση των δυνατοτήτων, το Vtiger θα σας συνδέσει αυτόματα ως διαχειριστή όπου θα κάνετε την πρώτη ρύθμιση του λογαριασμού του διαχειριστή. Είστε έτοιμοι ! Τώρα μπορείτε κάνοντας κλικ στο \"Γρανάζι\" δεξιά επάνω, να επιλέξετε \"CRM Settings\" για να προσθέσετε νέες δυνατότητες, νέους χρήστες, ομάδες, ρυθμίσεις αναφορών κ.α. Τέλος να αναφέρουμε ότι έχουμε εξελληνισμένο το Vtiger 6 και μπορείτε να προσθέσετε το πακέτο ελληνικής γλώσσας μέσα απο το CRM σας . Επισκεφθείτε το επίσημο Vtiger Marketpalce για να δείτε λεπτομέρειες. Σας συστήνουμε ανεπιφύλακτα να μελετήσετε τον επίσημο οδηγό χρήσης του Vtiger https://wiki.vtiger.com/vtiger6/index.php/Main_Page . Να σημειώσουμε ότι στον οδηγό πολλές φορές μπορεί να αναφέρονται για το Online Vtiger ή ως On-demand Vtiger, το οποίο είναι η online έκδοση που προσφέρεται ως ενοικιαζόμενοι υπηρεσία από την εταιρία Vtiger.","tags":"Documentation","loc":"http://businesspi.github.io/sindesi-egkatastasi-businesspi.html","title":"Σύνδεση BananaPi και εγκατάσταση του BusinessPi"},{"text":"Είμαι στην ευχάριστη θέση να σας ανακοινώσω την διαθεσιμότητα της πρώτης έκδοσης του BusinessPi για το BananaPi Board. Μπορείτε να κάνετε λήψη από την σελίδα: Doawnloads Για όσους το ακούτε πρώτη φορά διαβάστε το άρθρο \" Τι είναι το BussinessPi \" Μετά από αρκετές εβδομάδες δοκιμών επί δοκιμών, όταν φτάνεις στο σημείο να ολοκληρώνεις το έργο και είναι έτοιμο να το διαθέσεις στο ευρύτερο κοινό, το συναίσθημα είναι απερίγραπτο. Ελπίζω να σας φανεί χρήσιμο. Όπως είπαμε, είμαι στην διάθεση όλων για επικοινωνία (Βλέπε Feedback )","tags":"News","loc":"http://businesspi.github.io/diathesimi-gia-lipsi-1504-1.html","title":"Διαθέσιμη η έκδοση 15.04-1 του BussinessPi για λήψη"},{"text":"Στο προϊγούμενο άρθρο κάναμε μια εισαγωγή στο τι είναι το BusinessPi και είδαμε τεχνικές λεπτομέριες σχετικά με το Hardware του. Μπορείτε να τα διαβάσετε στις παρακάτω αναρτήσεις: Τι είναι το BusinessPi Hardware δοκιμών Λειτουργικό Σύστημα Για τις ανάγκες του λειτουργικού συστήματος του έργου BusinessPi, μετά την επιλογή που έγινε σχετικά με το Hardware (βλέπε Hardware ) επιλέχτηκε να χρησιμοποιηθεί ως βάση το Bananian . Το Bananian είναι ένα ΕΛ/ΛΑΚ λειτουργικό σύστημα το οποίο είναι μια ελαφρώς τροποποιημένη και βελτιστοποιημένη για το Banana Pi εκδοχή του Debian. Χρησιμοποιεί τα επίσημα αποθετήρια του Debian για αρχιτεκτονικές armhf και πυρήνα Linux μαζί με bootmanager u-boot μεταγλωττισμένο για το Banana Pi. Ως αποτέλεσμα των παραπάνω το λειτουργικό του BusinessPi εκμεταλλεύεται την βελτιστοποίηση που έχει υποστεί το Bananian για την συμβατότητά του με το Banana Pi Board με την αξιοπιστία, διαθεσιμότητα λογισμικού και υποστήριξης που έχει απο την κοινότητά του το Debian GNU/Linux Λογισμικό Το λειτουργικό σύστημα του έργου BusinessPi αποτελείται απο: Bananian Linux Υπηρεσίες Λογισμικό Bananian Linux Το Bananian Linux παρέχει προεγκατεστημένα τα εξής: Μινιμαλιστικό Debian 7 (Wheezy) armhf Επίσημα αποθετήρια του Debian Linux kernel: 3.4.x (sunxi-linux) Σύστημα init: SysVinit zsh (κέλυφος με ρυθμίσεις απο το http://grml.org/zsh/, το κέλυφος bash είναι επίσης διαθέσιμο) Υπηρεσίες Το λειτουργικό σύστημα είναι προρυθμισμένο να παρέχει στους χρήστες του δικτύου τις εξής υπηρεσίες SSH server apache server mysql server lm-sensors (θερμοκρασίες) NTP server haveged (entropy daemon) rsyslogd (syslog daemon) Λογισμικό Το λειτουργικό σύστημα παρέχει προεγκατεστημένα τα εξής λογισμικά VTiger CRM (Διαχείριση Πελατολογίου και Προϊόντων/Υπηρεσιών) htop (παρακολούθηση του συστήματος) bwm-ng (παρακολούθηση bandwith) screen (terminal multiplexer) bananian-config: ορισμός timezone, locales, hostname, root password, video acceleration, hardware platform, OTG port και επέκταση συστήματος αρχείων (για να ρυθμίσετε το σύστημα αρχείων να καταλαμβάνει όλη την κάρτα SD) bananian-update: αναβάθμιση του Bananian σε νέα έκδοση του λειτουργικού. Επειδή το έργο απαιτούσε (για λόγους δοκιμών) πολλαπλές και επαναλαμβανόμενες εγκαταστάσεις του Vtiger CRM και Apache/MySQL στο BananaPi, ως μέρος του έργου αναπτύχθηκε λογισμικό που αυτοματοποιεί την λήψη, ρύθμιση των υπηρεσιών και εγκατάσταση του Vtiger στο λειτουργικό σύστημα. Το λογισμικό αυτό, ο αναγνώστης μπορεί να το χρησιμοποιήσει σε οποιοδήποτε σύστημα βασισμένο σε Debian/Ubuntu ανεξάρτητα αν το λειτουργικό σύστημα είναι εγκατεστημένο σε Board, PC, Server ή Εικονική μηχανή. Θα παρουσιάσουμε το λογισμικό σε ένα απο τα επόμενα άρθρα. VtigerCRM Το Vtiger είναι ένα ελεύθερο και ανοιχτού κώδικα ( βλέπε Vtiger Open Source ) εταιρικό λογισμικό που εντάσσεται στην κατηγορία λογισμικών \"Διαχείρισης Πελατειακών Σχέσεων\" CRM και είναι ήδη προεγκατεστημένο στο BusinessPi. Η Διαχείριση Πελατειακών Σχέσεων (CRM) είναι μία ευρέως εφαρμοσμένη στρατηγική για την διαχείριση των αλληλεπιδράσεων μιας επιχείρησης με πελάτες, συμβολαιούχους πελάτες και προοπτικές πωλήσεων. Το Vtiger χρησιμοποιείται για να οργανώσει, αυτοματοποιήσει και να συγχρονίσει διεργασίες – κυρίως δραστηριότητες πωλήσεων, αλλά και αυτές που αφορούν το μάρκετινγκ, την εξυπηρέτηση πελατών και την τεχνική υποστήριξη μιας επιχείρησης. Οι γενικοί στόχοι του Vtiger είναι να βοηθήσει σε όλες τις εργασίες που έχουν να κάνουν με την εύρεση, προσέλκυση και απόκτηση νέων συμβολαιούχους πελάτες, να διατηρήσει αυτούς που η επιχείρηση ήδη έχει, να δελεάσει πρώην πελάτες να έρθουν πίσω, και να μειώσει το κόστος του μάρκετινγκ και της εξυπηρέτησης πελατών. Οι δυνατότητες που παρέχει απευθύνονται σε όλες τις επιχειρήσεις που κάνουν πώληση προϊόντων ή υπηρεσιών αλλά και εταιρίες συμβούλων, δικηγόρων, ιατρών, λογιστών, ασφαλιστών και άλλων. Συνοπτικά περιλαμβάνει: Ημερολόγιο Διαχείριση Email Πελατολόγιο / Ιστορικό συναλλαγών Διαχείριση Προωθητικών ενεργειών Τιμολόγηση Διαχείριση Έργων Αναφορές / Στατιστικά δεδομένα Σας συστήνουμε ανεπιφύλακτα να μελετήσετε τον επίσημο οδηγό χρήσης του Vtiger https://wiki.vtiger.com/vtiger6/index.php/Main_Page . Να σημειώσουμε ότι στον οδηγό πολλές φορές μπορεί να αναφέρονται για το Online Vtiger ή ως On-demand Vtiger, το οποίο είναι η online έκδοση που προσφέρεται ως ενοικιαζόμενη υπηρεσία από την εταιρία Vtiger. Τέλος να αναφέρουμε ότι έχουμε εξελληνισμένο το Vtiger 6 και μπορείτε να προσθέσετε το πακέτο ελληνικής γλώσσας μέσα απο το CRM σας . Επισκεφθείτε το επίσημο Vtiger Marketpalce για να δείτε λεπτομέρειες.","tags":"Documentation","loc":"http://businesspi.github.io/leitourgiko-upiresies-logismiko.html","title":"Λειτουργικό Σύστημα, Υπηρεσίες παρασκηνίου και Λογισμικό"},{"text":"Banana Pi M1 Στο προϊγούμενο άρθρο κάναμε μια εισαγωγή στο τι είναι το BusinessPi το οποίο μπορείτε να διαβάσετε στην ανάρτηση : Τι είναι το BusinessPi Σήμερα θα κάνουμε μια παρουσίαση του Hardware δοκιμών που χρησιμοποιήθηκαν για την υλοποίηση του BusinessPi. Για τις ανάγκες του έργου έγινε εκτεταμένη έρευνα αγοράς για να επιλέξουμε τον ιδανικό συνδυασμό hardware και software ώστε να πληρούν τις εξής προϋποθέσεις : Ικανοποιητικές επιδόσεις για συνθήκες μιας μικρής επιχείρησης (έως 3-5 χρήστες) Συνδεσιμότητα και επεκτασιμότητα του hardware Βέλτιστο λόγο αξίας προς τιμή Αφού αποκλείσαμε κάποια μοντέλα (λόγοι κόστους/διαθεσιμότητας/επιδόσεων) επιλέξαμε και συγκρίναμε τα board που εμφανίζονται στον παρακάτω πίνακα. (Σημείωση η τιμή κόστους είναι ενδεικτική) Έτσι καταλήξαμε ότι η πρώτη έκδοση του έργου BusinessPi να γίνει διαθέσιμη για το Banana Pi M1 . Παρόλα αυτά η εγκατάσταση των λογισμικών που διαθέτει το BusinessPi μπορεί να γίνει αυτόματα με χρήση του ειδικού λογισμικού που αναπτύξαμε, ανεξάρτητα από το Board ή το λειτουργικό Linux που διαθέτει το Board σας. Η παρουσίαση του λογισμικού θα γίνει τις επόμενες μέρες. Συνοπτική περιγραφή του Banana Pi M1 Το Banana Pi M1 είναι ένας single-board υπολογιστής που κατασκευάζεται στην Κίνα. Χρησιμοποιεί την Allwinner Α20 SoC, διαθέτει διπύρηνο επεξεργαστή, 1GB RAM και η σύνδεση με το δίκτυο γίνεται διαμέσου της ενσωματωμένης ethernet. Το βασικό και επίσημο λειτουργικό σύστημα του BananaPi είναι το Bananian το οποίο είναι μια βελτιστοποιημένη έκδοση του λειτουργικού συστήματος Debian GNU/Linux για την πλατφόρμα του Banana Pi. Παρόλα αυτά όμως ο χρήστης μπορεί αν εγκαταστήσει και άλλες διανομές Linux. Ως λειτουργικά συστήματα υποστηρίζει : Android Ubuntu Debian OpenSUSE Fedora Μια εκτενείς λίστα διαθέσιμων λειτουργικών συστημάτων συμβατών με το Banana Pi M1 μπορείτε να δείτε εδώ http://www.banana-pi.org/download.html Τεχνικές προδιαγραφές Οι τεχνικές προδιαγραφές του Banana Pi M1 έχουν ως εξής: Οι θέσεις των προδιαγραφών που αναφέρονται στον παραπάνω πίνακα μπορούν να εντοπιστούν στο BananaPi στην παρακάτω εικόνα : Παρελκόμενα Επειδή τα board στην αγορά έρχονται ως έχουν (χωρίς δηλαδή περιφερικά), για τις ανάγκες του έργου χρησιμοποιήσαμε επίσης: μια SD Card Class 10 (για τις ανάγκες του OS/Software Stack) καλώδιο MicroUSB (για παροχή ρεύματος) καλώδιο δικτύου (για σύνδεση στο υφιστάμενο δίκτυο/internet) τα οποία φαίνονται στην παρακάτω εικόνα όπως είναι συνδεδεμένα και μπορείτε να διαβάσετε στην ανάρτηση : επί το έργον","tags":"Documentation","loc":"http://businesspi.github.io/hardware-dokimon.html","title":"Hardware δοκιμών"},{"text":"Καλωσήρθατε στο έργο BusinessPi Open data / opensourceway / CC BY-SA Το έργο BusinessPi αποτελεί συνδυασμό ανοικτού λογισμικού (μινιμαλιστικoύ LAMP stack και πλήρους VTiger CRM) και ανοικτού hardware (Pi-board), που συνδεόμενο στο τοπικό δίκτυο αυτοματοποιεί μια νέα εμπορική/υπηρεσιών η και εξαγωγική επιχείρηση (τηλέφωνα, ραντεβού, πωλήσεις, αποθήκη, υποστήριξη πελατών, γνωσιακή βάση κ.α.), με κόστος λιγότερο από 100 ευρώ (αγορά hardware). Τις επόμενες μέρες θα αναρτηθούν όλα όσα έχουν συνταχθεί με σκοπό να καταγράψουμε και να μεταδώσουμε γνώσεις σχετικά με: Τεχνικές προδιαγραφές Μεθοδολογίες Λογισμικά Hardware Εμπειρικά δεδομένα Τα παραπάνω καταγράφηκαν, συγκεντρώθηκαν και συντάχθηκαν πριν αλλά και κατά την διάρκεια ανάπτυξης του έργου BusinessPi προς όφελος την κοινότητας ΕΛ/ΛΑΚ με απώτερο σκοπό την Τυποποίηση των εργασιών που απαιτούνται για να μπορεί οποιοσδήποτε να αναπαράγει το έργο . Τις επόμενες μέρες θα αναρτήσω οδηγούς, αναφορές, τεχνικές πληροφορίες για το υλικό (Hardware) αλλά και το λογισμικό (software) το οποίο χρησιμοποιήθηκε για την ανάπτυξη του έργου BusinessPi Με την ανάγνωση των ενοτήτων, σκοπός είναι ο αναγνώστης να έχει μια πλήρη εικόνα των εργασιών και να μπορεί, εάν το επιθυμεί : Να δημιουργήσει το δικό του μικρό εταιρικό διακομιστή σε Pi Board Να μεταδώσει της γνώσεις στην κοινότητα ΕΛ/ΛΑΚ Να προτείνει νέες λύσεις Να συνδράμει στην βελτίωση και ανάπτυξη του έργου με την συμμετοχή του στην κοινότητα BusinessPi Καλούμε όσους ενδιαφέρονται να εμπλουτίσουν, να προτείνουν ή γενικά να συνδράμουν σε οποιοδήποτε τμήμα του έργου να επικοινωνήσουν μέσω του Support Puzzle pieces / ©opensource.com via Flickr / CC BY-SA Σκοπός της κοινότητας Σκοπός της κοινότητας BusinessPi είναι η προώθηση και ανάπτυξη: Ανοιχτών Προτύπων Ελεύθερου Λογισμικού Τεχνολογιών Ανοιχτής Αρχιτεκτονικής Διάδοση τεχνογνωσίας πληροφοριακών συστημάτων στο χώρο των επιχειρήσεων στην Ελλάδα, ενώ παράλληλα φιλοδοξεί να αποτελέσει κέντρο γνώσης και πλατφόρμα διαλόγου για επαγγελματίες IT που εργάζονται αλλά και χρησιμοποιούν ανοιχτές τεχνολογίες στον χώρο εργασίας τους. Με το έργο BusinessPi, προσπαθήσαμε να δημιουργήσουμε μια αρχική γνωσιακή βάση δεδομένων στην προσπάθειά μας να δώσουμε μια λύση συνδυασμού Hardware και Software, που αυτοματοποιεί μια νέα μικρή εμπορική/υπηρεσιών η και εξαγωγική επιχείρηση (τηλέφωνα, ραντεβού, πωλήσεις, αποθήκη, υποστήριξη πελατών, γνωσιακή βάση κ.α.), με κόστος λιγότερο από 100 ευρώ (για αγορά του hardware). Παράλληλα στόχος είναι να γίνουν παρουσιάσεις (βλέπε για νέα στην ιστοσελίδα http://businesspi.github.io/ ) του έργου σε εκδηλώσεις της κοινότητας ΕΛ/ΛΑΚ στην Ελλάδα και ταυτόχρονα να προσεγγίσουμε ομάδες που ασχολούνται με την επιχειρηματικότητα, τα stαrtups και την πληροφορική γενικότερα. Συνοψίζοντας, με το έργο BusinessPi ευελπιστούμε στην προσέλκυση ενδιαφερόμενων που θα συμμετέχουν στην κοινότητα BusinessPi για να: Διαδώσουμε το ΕΛ/ΛΑΚ στην επιχειρηματική κοινότητα Δημιουργήσουμε μια ενιαία αγορά υπηρεσιών ΕΛ/ΛΑΚ για ΜΜΕ Διευκολύνουμε τοπικούς επαγγελματίες της πληροφορικής να διαδώσουν το ΕΛ/ΛΑΚ, αποκομίζοντας ταυτόχρονα τα προς το ζην. Εμπλουτίσουμε την γνωσιακή βάση με τεκμηρίωση προερχόμενη από τις γνώσεις και εμπειρίες που αποκτήθηκαν κατά την υλοποίηση έργων ΕΛ/ΛΑΚ σε εταιρικά περιβάλλοντα. Όσοι ενδιαφέρονται παρακαλούμε όπως διαβάσουν τις οδηγίες στην σελίδα Support","tags":"Documentation","loc":"http://businesspi.github.io/ti-einai-to-businesspi.html","title":"Τι είναι το BusinessPi"},{"text":"Μιας και ολοκληρώθηκε η βασική δομή της ιστοσελίδας του BusinessPi θεώρησα ότι θα ήταν λογικό ανεβάσω μια εικόνα του BananaPi στο οποίο αναπτύσσεται το έργο. Επίσης να αναφέρω ότι ήδη έχει ξεκινήσει η σύνταξη της τεκμηρίωσης του όλου εγχειρήματος στο Wiki page . Υπάρχουν όμως πολλά ακόμα που έχουν να γίνουν σχετικά με το έργο αλλά και την καταγραφή της όλης προσπάθειας και είναι ήδη προγραμματισμένα να ανέβουν στην ιστοσελίδα, το wiki αλλά και το αποθετήριο.","tags":"Photos","loc":"http://businesspi.github.io/epi-to-ergon.html","title":"Επί το έργον"},{"text":"Αυτή είναι η επίσημη σελίδα του έργου BusinessPi.","tags":"News","loc":"http://businesspi.github.io/hello-world.html","title":"Hello World"}]}